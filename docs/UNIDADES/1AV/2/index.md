## Unidade 2. Nomear o mundo, ordenar o caos  {.unidade-2}
**1ª Avaliación — 8 sesións**

### Descrición  
Tras o contacto inicial co alfabeto, esta unidade explora o papel da lingua como ferramenta de representación do mundo. Ao tempo que se introducen estruturas básicas (adxectivos, verbos e casos), preséntase unha cosmovisión que bebe do mito e da oralidade, promovendo reflexións sobre como a linguaxe organiza a experiencia humana.

### Produto final  
Mapa léxico de creación do mundo con palabras gregas clave

### Instrumento de avaliación  
Rúbrica de produto visual

### Competencias clave, transversais, obxectivos e ODS

| C. CLAVE           | TRANSVERSAIS        | OBX. MATERIA       | OBX. ETAPA    | ODS/2030 |
|--------------------|---------------------|--------------------|---------------|----------|
| CCL, CP, CC, CCEC  | CL, EOE, FECE        | OBX1, OBX3, OBX4    | a, b, d, e, i | 4, 16    |

### Contidos

- A orixe do mundo  
- Adxectivos femininos da 1ª declinación  
- O presente do verbo εἰμί, ‘ser’  
- As funcións dos casos  
- A coordinación  
- A tradución dos textos

### Obxectivos de aprendizaxe

- Comprender e interpretar mitos de creación como forma simbólica de explicación do mundo, relacionándoos co papel da linguaxe na configuración da realidade.  
- Empregar correctamente adxectivos femininos da 1ª declinación e o verbo εἰμί, recoñecendo a súa forma e función dentro da oración.  
- Identificar e analizar as funcións dos casos gramaticais básicos, recoñecendo a súa importancia na estrutura da frase grega.  
- Aplicar as regras de coordinación sintáctica para comprender e traducir estruturas compostas sinxelas.  
- Traducir e interpretar textos breves adaptados, identificando o significado global e os elementos léxicos e morfosintácticos relevantes.  
- Desenvolver un glosario visual e multilingüe de termos clave, comparando formas e significados en distintas linguas do repertorio propio.  
- Reflexionar sobre o poder nomeador da linguaxe e a súa capacidade para representar, clasificar e dar sentido á experiencia humana.

### Principios DUA / NEAE

| PRINCIPIOS DUA      | NEAE                                      |
|---------------------|-------------------------------------------|
| 2.1, 3.2, 5.1, 7.2   | Esquemas léxicos en papel con apoio docente |

### Textos  
- [*Ο ΔΙΚΑΙΟΠΟΛΙΣ (α), Ο ΔΙΚΑΙΟΠΟΛΙΣ (β)*](textos/text.md)
- Posíbel Xénese (nomeando as cousas?)

---

### Actividades de ensino-aprendizaxe

| SESIÓN | ACTIVIDADES DE ENSINO-APRENDIZAXE                                                                                      | TIPO     |
|--------|-------------------------------------------------------------------------------------------------------------------------|----------|
| 1      | Lectura guiada dun mito de creación (ex. Hesíodo). Preguntas de comprensión e chuvia de ideas: como se crea o mundo?   | AI       |
| 2      | Introdución aos adxectivos femininos da 1ª declinación. Actividade de identificación e tradución guiada                | AD       |
| 3      | Xogo de frases: emparellar substantivos e adxectivos. Creación de frases sinxelas sobre a natureza, cosmos, divindades | AD       |
| 4      | Presentación do verbo εἰμί. Exercicios orais e escritos de uso en frases sinxelas                                       | AD       |
| 5      | Actividade práctica sobre casos gramaticais: nominativo, acusativo, vocativo. Clasificación e uso contextualizado      | AD / AR  |
| 6      | Introdución á coordinación: lectura e tradución de estruturas sinxelas              | AD       |
| 7      | Creación en grupos dun mapa léxico cos conceptos clave do mito: cosmos, caos, luz, deuses…                             | AC / PE  |
| 8      | Exposicións do mapa léxico + reflexión escrita: como a linguaxe dá forma ao mundo?                                     | AV / AC  |
| AA     | Buscar equivalentes de palabras gregas clave en outras linguas do alumnado (portugués, inglés, árabe...) e crear un glosario multilingüe | AR       |
| AR     | Actividade de clasificación de palabras segundo o caso e función                                                        | AR       |

---

### Avaliación

| Criterios / Descritores                                                        | %  | Mínimo de Consecución                                                              | IA   | Evidencia                                   |
|--------------------------------------------------------------------------------|-----|--------------------------------------------------------------------------------------|------|---------------------------------------------|
| CA1.1 Tradución directa/inversa con corrección e análise lingüística           | 25  | Traducir frases breves correctamente usando εἰμί e adxectivos da 1ª declinación     | RT   | Traducións breves en actividade guiada      |
| CA1.2 Selección de significados polisémicos con xustificación                  | 25  | Explicar o significado de palabras clave no contexto dun mito de creación           | LC   | Glosario multilingüe ou reflexión escrita   |
| CA1.4 Lectura directa de textos gregos sinxelos con comparación lingüística    | 25  | Ler en voz alta palabras/frases sinxelas recoñecendo casos e concordancias          | EO   | Lectura oral na aula + identificación       |
| CA2.3 Identificación de prexuízos lingüísticos e valoración da diversidade     | 25  | Reflexionar por escrito sobre o papel da linguaxe para representar e organizar o mundo | LCEE | Reflexión escrita tras o produto final      |